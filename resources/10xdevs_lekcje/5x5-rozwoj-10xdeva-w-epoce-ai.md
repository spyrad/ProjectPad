---
title: "[5x5] Rozwój 10xDeva w epoce AI"
course: "10xdevs-2"
source: "Przeprogramowani.pl"
exported: "2025-11-09"
format: "markdown"
---

![Ilustracja z lekcji](https://assets-v2.circle.so/qx9gxvbfmq0kdnjbyay4ad0aqey2)

## Wprowadzenie

Przed Tobą ostatnia lekcja szkolenia 10xDevs II – wielkie gratulacje za ukończenie całego materiału i dotarcie do tego miejsca!

Na finał przygotowaliśmy dla Ciebie coś specjalnego: zupełnie nowy, dedykowany podcast dla absolwentów. Podzieliliśmy go na trzy kluczowe części:

1. W pierwszej zbieramy w pigułce naszą "Metodę 10xDevs", podsumowując jej najważniejsze aspekty zapewniające jakościową współpracę z AI.
2. Następnie dzielimy się naszymi przewidywaniami dotyczącymi przyszłości programisty w epoce AI – jak naszym zdaniem zmieni się rola inżyniera i jak wykorzystać zdobytą wiedzę, by stać się liderem tej zmiany.
3. Na koniec mamy dla Ciebie ekscytującą zapowiedź – uchylamy rąbka tajemnicy na temat zupełnie nowej edycji 10xDevs III, planowanej na wiosnę 2026, która skupi się na… bez spoilerów - odpowiedź znajdziesz na nagraniu! 😄

Zapraszamy do słuchania!

🎥 **VIDEO**: [Watch here](https://player.vimeo.com/video/1130284274?app_id=122963)

## Podsumowanie rozmowy

Na sam koniec mamy dla Ciebie zwięzłe podsumowanie całej rozmowy, wraz z notatkami o naszej wizji przyszłości programisty i zaktualizowanym modelu rozwoju w epoce AI.

### Metoda 10xDevs 

**I. Zmień fundamenty myślenia**

- Traktuj AI jako dźwignię: mnoży ona wartość dobrych praktyk (planowania, CI/CD, code review), ale nie zastępuje myślenia.
- Weź pełną odpowiedzialność za rezultaty, które dostarcza AI.
- Porzuć "Vibe Coding" (szybki start, szybki koniec) na rzecz świadomej inżynierii oprogramowania wzbogaconej o nowe narzędzia (Spec-Driven/Vibe Engineering).

**II. Uporządkuj istniejące środowisko pracy**

- Stosuj znane od lat zasady: twórz kod zgodnie z SRP (Single Responsibility Principle) i dbaj o modularyzację (unikaj antywzorców - "god objects" i "big ball of mud").
- Utrzymuj spójne i jawne modele danych, które będą filarami dla zadań delegowanych do AI.
- Stosuj semantyczne nazewnictwo (np. verifyPaymentDueDate() zamiast isPaymentOk()).
- Dbaj o czytelną historię zmian w Git (np. Conventional Commits).
- Skonfiguruj lintery, formattery i testy – traktuj je jako automatyczny feedback dla Agenta AI.

**III. Unikaj półśrodków**

- Wybierz optymalne narzędzia (np. AI-Native IDE jak Cursor lub agenci w terminalu jak Claude Code).
- Opanuj "Agentic Workflow": przejdź od czatbota a’la ChatGPT do używania AI jako Agenta z dostępem do narzędzi (tools) i własnych "skilli" (przepisów na powtarzalne zadania).
- Przestań traktować AI jak starą wyszukiwarkę (Google) – prowadź z nią interaktywne rozmowy.

**IV. Opanuj potencjał Agentów**

- Kontroluj AI przez jawne instrukcje: stwórz tekstowe reguły i konwencje (np. w .cursor/rules, na podstawie gotowych zasad z [10xRules.ai](http://10xrules.ai/)) definiujące oczekiwania i ograniczenia dla Agentów AI
- Przy bardziej złożonych problemach używaj "Plan Mode" - pozwoli ci to przewidzieć działanie AI i korygować kurs jeszcze przed wdrożeniem zmian. Unikaj szybkiego wskakiwania do implementacji bez wstępnego rozpoznania zakresu zmian.
- Rozszerzaj prompty o dodatkowy kontekst (symbole i referencje do istotnych elementów projektu), nie zapominając przy tym o podstawach prompt engineeringu (rola, polecenie, kontekst, format, przykłady).
- Nie daj się zmylić efektowi potwierdzenia: planując przyszłość, poproś AI o krytykę nowych pomysłów i analizę alternatywnych rozwiązań.
- Rozwijaj AI-Docs (plany, ADR, kontekst biznesowy) i stosuj metodę sokratejską (pytaj), gdy nie wiesz, jakiego kontekstu potrzebuje AI.

### Rozwój programisty

**I. Zostań liderem transformacji AI w firmie**

- Na dobry początek przedstaw w firmie, czego się nauczyłeś na szkoleniu 10xDevs ("Internal Recap").
- Promuj najlepsze praktyki w cykliczny i przejrzysty sposób (rozważ utworzenie "AI Channel" na Slacku lub Teamsach, rozkręć niezobowiązujące dyskusje o AI, wyszukuj partnerów do pracy z AI).
- Stopniowo integruj AI z projektami w firmie (rozpoczynaj od projektów poza ścieżką krytyczną, stopniowo przyzwyczajając otoczenie do nowego sposobu programowania).
- Opiekuj się firmową bazą promptów (możesz wykorzystać nasze [Prompt Library](https://10xrules.ai/)).
- Utwórz lub kontrybuuj do firmowych “AI Guidelines” (wariant dla programistów - dobre praktyki i antywzorce bezpiecznej współpracy z AI).
- Zapoznaj się z najważniejszymi elementami polityk prywatności wykorzystywanych narzędzi i opanuj ich sposób rozliczeń - pozwoli co to unikać niespodzianek (prawnych i tych o stanie konta).

**II. Rozwijaj się w modelu "T-Shaped"**

- Full-stack builder to pożądana rola/styl pracy w epoce transformacji AI (specjalizacja będzie rzadsza, choć wysoko ceniona).
- Wzmacniaj fundamenty i ponadczasowe kompetencje:  
   - Zagłębiaj się w architekturę systemów, z którymi pracujesz na co dzień.  
   - Trenuj modelowanie domeny biznesowej (np. Domain-Driven Design, Event Storming).  
   - Myśląc przyszłościowo, rozważ specjalizację w kierunku AI Engineeringu (RAG, bazy wektorowe, integracje z API modeli chmurowych, eksperymenty z lokalnym AI).
- Poszerzaj swoje horyzonty:  
   - Poznaj domenę biznesową i produkt (bądź partnerem dla biznesu).  
   - Praktykuj empatię wobec użytkownika (odwróć myślenie o projekcie - zamiast focusu na technologię, focus na odbiorcę twojej pracy).  
   - Bierz na siebie "Glue Work" (pracę spajającą zespoły i technologie, łączenie ludzi na różnych stanowiskach, bezpieczne eksperymentowanie z nowymi rozwiązaniami).  
   - Inwestuj w umiejętności miękkie (komunikacja, leadership, pisanie).
- Unikaj "AI FOMO": jeśli przytłacza cię śledzenie każdej nowinki o AI, skup się na praktycznym wykorzystaniu najlepszych modeli chmurowych - czy to przez API, czy w edytorach napędzanych AI.  
   - Zdrowe, comiesięczne tempo newsów o AI znajdziesz w naszym [podkaście Opanuj.AI](https://opanuj.ai/podcast/)

---

## Gratulacje - w tym miejscu kończy się przygotowany przez nas materiał!

Jeśli 10xDevs II okazało się dla Ciebie wartościowym szkoleniem, koniecznie zarekomenduj uczestnictwo w kolejnych edycjach twoim znajomym i współpracownikom - trzecia edycja startuje na wiosnę 2026 i będzie to zupełnie nowa jakość!

Teraz trzymamy kciuki za Twój projekt certyfikacyjny - formularz zgłoszeniowy wraz z opisem wymagań czeka na Ciebie pod tym linkiem - [#Projekt zaliczeniowy (10xDevs II)](https://bravecourses.circle.so/c/informacje-i-ogloszenia-10x-7e3fcb/projekt-zaliczeniowy) 

Powodzenia!

![Ilustracja z lekcji](https://assets-v2.circle.so/41g7v09xa9fatteiraeok0b1klid)